Σύστημα παρακαλούθησης και καταγραφής υγρασίας συστάδας δέντρων με τη χρήση συστήματος Arduino

Βασικός σκοπός του έργου που θα υλοποιηθεί από την ομάδα μας είναι η προστασία των δέντρων του αστικού ιστού του Δήμου Τρικκαίων μέσα από τη δημιουργία ενός συστήματος  καταγραφής και έγκαιρης ειδοποίησης για την υγρασία του εδάφους κοντά στη ρίζα του δέντρου. Οι μετρήσεις που θα καταγράφονται από κάθε δέντρο (Arduino nano + αισθητήρας υγρασίας)  θα αποστέλλονται αυτόματα σε κεντρικό σταθμό Arduino Uno (master) με τη βοήθεια wifi module. Από τον master σταθμό Arduino με τη βοήθεια wifi module οι μετρήσεις θα μεταφέρονται σε βάση δεδομένων ( ThinkSpeak IoT). Ο Master του συστήματος που θα λειτουργεί και ως Gateway, θα φέρει τους ανάλογους αισθητήρες, ώστε να λειτουργεί και ως ένας Μετεωρολογικός Σταθμός Βάσης, με ανάλυση των ανάλογων παραμέτρων, ενώ θα ληφθεί μέριμνα για εναλλακτική επικοινωνία διαμέσου GSM-GPRS στην περίπτωση που το WiFi είναι εκτός λειτουργίας. Από τη  βάση δεδομένων θα μπορούσε να γίνει η αποστολή κατάλληλων ειδοποιήσεων, ώστε να ακολουθήσει η απαραίτητα φροντίδα των δέντρων (π.χ πότισμα). 
Το έργο που θα υλοποιηθεί θα μπορούσε να αποτελέσει μέρος ενός ευρύτερου συστήματος παρακολούθησης και φροντίδας με δυνατότητες συνολικής επίβλεψης για τα δέντρα της πόλης των Τρικάλων και κινητοποίησης  του ανθρώπινου δυναμικού με στοχευμένο τρόπο.
